Een praktische vaardigheid, blind typen. Het kost je met TypingMaster Pro normaal gesproken maar een uur of 15 om te leren, uiteraard afhankelijk van je startniveau en hoeveelheid oefenen, en je krijgt er extra tijd voor terug. En meer. Als je op de goede manier leert typen, verbetert het je houding, verbetert de kwaliteit van je teksten (je kunt immers focussen op de inhoud in plaats van op je toetsenbordbeheersing) en gaan er minder "foute brieven" de deur uit. 

TypingMaster Pro is een eenvoudig te installeren programma, waarmee je "blind typen" gemakkelijk kunt leren. Het bestaat uit 4 cursussen: Basiscursus Nederland (hier leer je blind typen op een QWERTY toetsenbord), Basiscursus België (hier leer je blind typen op het in België meest gangbare toetsenbord, het AZERTY toetsenbord), typecursus in het engels en de cursus numeriek toetsenbord. De basiscursussen (Nederland en België) bestaan uit 15 lessen. Per les komen er een aantal verschillende oefeningen voorbij en af en toe ook een spelletje. Bovendien kan de gebruiker altijd de "wizard herhalen" inschakelen. Dit intelligente programmaatje in TypingMaster Pro maakt op basis van de probleemtoetsen van de gebruiker een extra oefening op maat. 

Gevorderden - of mensen met minder tijd - kunnen gebruik maken van Satellite (geintegreerd in TypingMaster Pro). Deze toevoeging op TypingMaster Pro is een persoonlijke, zichzelf volledig aanpassende typetrainer, waarmee je binnen korte tijd je typesnelheid en nauwkeurigheid kunt verbeteren. Het programma analyseert je typevaardigheid terwijl je gebruik maakt van een Windows toepassing, zoals bijvoorbeeld MS Word of een e-mailprogramma. Hierbij worden de woorden en toetsen waar je het meeste moeite mee hebt uit al je aanslagen gefiltert. Op basis van deze informatie maakt ProTrainer een oefening op maat. 

TypingMaster Pro is een prima tool voor bedrijven. Het sleutelwoord is "tijdwinst"; door tot 4 keer minder tijd te besteden aan het typen van bestelformulieren, rapporten, analyses, memo"s en andere documenten kunnen medewerkers meer energie besteden aan ander werk. Bovendien is het programma eenvoudig in gebruik. Niet alleen voor de typecursisten, maar ook voor de IT-afdeling. Het programma heeft een volledige netwerkondersteuning, is gemakkelijk te installeren, ondersteunt meerdere gebruikers en kent een geavanceerd gebruikersbeheer. 


